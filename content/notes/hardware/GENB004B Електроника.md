---
title: GENB004B Електроника
tags:
- hardware
- electronics
---

> [!info]
>
> Записки от лекциите по [GENB004B Електроника](https://ecatalog.nbu.bg/default.asp?V_Year=2023&YSem=3&Spec_ID=&Mod_ID=&PageShow=coursepresent&P_Menu=courses_part1&Fac_ID=3&M_PHD=0&P_ID=832&TabIndex=1&K_ID=41508&K_TypeID=25&l=0), водени от доц. д-р Ясен Горбунов.

## Лекция 1

### Основни понятия

**Електрониката** е инженерна наука, чиято цел е ползването за полезни цели на *контролирано и регулирано движение на електрони в различна среда*.

**Електрическо напрежение:**
- физична величина, характеризираща изменението на потенциалната енергия на единица електрически заряд
- предизвиква протичането на електрически ток при затваряне на електрическа верига
- възниква между две точки само, ако те имат различни потенциали
- измерва се във волтове \[**V**\]


$$
U = \Delta\varphi = \varphi_2-\varphi_1 [V]
$$

**Електрически ток**:
- физическо явление, представляващо насоченото движение на електрически заряди (напр. под въздействието на електрическо поле)
- в проводници зарядите са **електрони**
- в електролити - **йони** (катиони и аниони)
- в плазма - **електрони** и **йони**
- в полупроводниците са **електрони** и **дупки**

**Големина на тока**:
- физична величина, характеризираща протичането на електрическия ток
- бележи се с $I$
- равна на **заряда, преминал за единица време през напречното сечение на проводника**
- измерва се в ампери \[**A**\]

$$
I = \frac{dQ}{dt} [A]
$$

> [!info] Един ампер
> За една секунда през напречното сечение на проводника преминава заряд от един кулон \[**C**\]. Заряд от 1C е приблизително равен на заряда на $6.24x10^{18}$ електрона.

**Променлив ток (AC)**:
- електрически ток, който изменя периодично във времето своята големина и посока (знак)
- честота на промяна на знака се измерва в херцове (Hz)

**Постоянен ток (DC)**:
- електрически ток, който не изменя посоката (знак) и големината си
- при тях единия им полюс винаги има по-висок електрически потенциал от другия
- източници: токоизправители, батерии, динамо

**Електрическо съпротивление**:
- физична величина, характеризираща *способността на проводниците да се съпротивляват на електрическия ток*, който протича през тях
- при постоянен ток се определя като отношението на електрическата потенциална разлика към тока в проводник, в който няма електродвижещо напрежение
- мерната единица е Ом [$\Omega$]

**Специфично електрическо съпротивление**:
- мярка за противопоставянето на материала на протичането на електрически ток
- ниско специфично съпротивление означава по-лесно движение на електрическите заряди
- мерна единица в системата SI е Ом.метър ($\Omega.m$) - означава се с $\rho$

$$
\rho = \frac{R.S}{l} [\Omega.m]
$$

$R$ - електрическото съпротивление на хомогенен образец от материала [$\Omega$]
$l$ - дължината на образеца \[$m$\]
$S$ - сечението на образеца \[$m^2$\]

![Специфично електрическо съпротивление илюстрация](../assets/electronics-resistance.png#invert_B)

$$
\begin{align}
\begin{matrix}
\rho = \frac{R.S}{l}[\Omega.m] & \text{ } & \Omega.m=\frac{\Omega.m^2}{m} \\
R = \frac{\rho.l}{S}[\Omega.m] & \text{ } & \Omega = \frac{\Omega.m.m}{m^2}
\end{matrix}
\end{align}
$$

**Електрическа мощност**:
- физична величина, характеризираща *скоростта, с която електрическата енергия се предава или преобразува* в електрическата верига
- мерната единица е ват \[$W$\] или джаул за секунда \[$J/s$\]

Моментна електрическа мощност:
$$
p(t) = i(t) . u(t)
$$

$$
p(t) = i^2(t).R=\frac{u^2(t)}{R}
$$

Мощност на постоянен ток:
$$
P = I . U = I^2 . R = \frac{U^2}{R}
$$

**Затворена електрическа верига**:
Една електрическа верига е _затворена_, ако кръгът е пълен, ако всички токове могат да стигнат отново там, откъдето са тръгнали.

**Късо съединение**:
_Късо съединение_ се получава, когато път с ниско съпротивление се свърже (обикновено поради грешка) към даден компонент. Резисторът, показан по-долу, е поставен там умишлено, а извитият проводник, който го заобикаля, е късото съединение. Токът се отклонява от предвидения си път, понякога с драматични резултати. Проводникът _дава накъсо_ резистора, като предоставя път с по-ниско съпротивление на тока (вероятно не това, което създателят на веригата е имал предвид).

![Илюстрация на късо съеденинение](/notes/assets/electronics-short-circuit.svg#invert_W)

**Възел**:
Мястото на свързване на 2 _или повече_ елемента се нарича _възел_. Тъй като линиите в електрическата схема представляват идеални проводници с нулево съпротивление, няма правило, според което линиите от няколко елемента задължително да трябва да се срещнат в една точка. Тези два начина на представяне на възела са идентични.
![Илюстрация на възел №1](/notes/assets/electronics-vuzel-1.svg#invert_W)
![Илюстрация на възел №2](/notes/assets/electronics-vuzel-2.svg#invert_W)

**Еквивалентни електрически схеми**
Казваме, че електрическата верига и електрическата схема (или две схеми) са _еквивалентни_, ако съдържат еднакъв брой възли и разклонения.

За да бъдат еквивалентни, две схеми трябва:

- Да съдържат всички компоненти и източници
- Да имат еднакъв брой възли
- Всеки възел трябва да е свързан със същите разклонения

![Еквивалентни схеми](/notes/assets/electronics-equivalent-circuits.svg#invert_W)

Линиите в електрическата схема не показват задължително специфичния ред от точка до точка на свързване, който е налице в съответната реална електрическа верига.

### Основни означения на елементите

![Основни означения на елементите в електрониката](/notes/assets/electronics-elements-icons.png#invert_W)

### Основни закони

#### Закон на Ом
Физичен закон определящ зависимостта между напрежението $U$, тока $I$ и съпротивлението $R$. Същността на закона се състои в това, че създаваният от напрежението ток е обратно пропорционален на съпротивлението, което той трябва да преодолява, и е право пропорционален на пораждащото го напрежение.

**За пълната верига** законът на Ом включва *вътрешното съпротивление на захранващия източник*.

![пълна верига за закона на Ом](../assets/ohms-law-sketch.png#invert_B)

$$
I = \frac{E}{R+r}
$$

$E$ - електродвижещо напрежение във веригата

> [!info] ЕДН
> Електродвижещото напрежение е величина, която показва способността на източника да преобразува своята вътрешна енергия в електрическа. Всеки източник на електрическа енергия има ЕДН.

$I$ - големина на тока във веригата
$R$ - съпротивление на всички елементи от веригата
$r$ - вътрешно съпротивление на източника на захранване

**За част от веригата**, законът на Ом има вида:

![Закон на Ом зависмости](notes/assets/ohms-law-triangle.png#invert_W)

$$
U = I.R; I = \frac{U}{R}; R = \frac{U}{I}
$$

> [!info] 1 $\Omega$
> 1 $\Omega$ е електрическото съпротивление на проводник, върху който ток от $1 A$ предизвиква пад на напрежение $1 V$.


**Закон на Ом за променлив ток**

Ако електрическа верига съдържа не само активни, но и реактивни елементи (капацитети, индуктивности), а токът е синусоидален с кръгова (ъглова) честота $\omega (\omega = f.2\pi)$, то законът на Ом се обобщава, а участващите в него величини стават комплексни:

$$
\dot{U} = Z. \dot{I}
$$

> [!warning] Допълнителна информация
> Обяснение (евентуално) на следното:
> $$\dot{K} = a+jb = K.cos\theta + jKsin\theta = K(cos\theta + jsin\theta) = K.e^{j\theta}$$

<iframe width="100%" height="415" src="https://www.youtube-nocookie.com/embed/F2DpVRdsU0Y?si=-VYOcvtYa-TPGYcT" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>



#### Първи закон на Кирхоф
*за токовете; за възел от електрическата верига*

Алгебричната сума на всички токове в даден възел на една верига е равен на нула. (сумата на втичащите се токове е равен на сумата на изтичащите се токове)

$$
\sum_{k = 1}^n{I_k} = 0
$$

![Първи закон на Кирхоф](/notes/assets/kirhoff-first-law.png#invert_W)

#### Втори закон на Кирхоф

Алгебричната сума на напреженията в затворен контур от електрическа верига е равна на алгебричната електродвижещите напрежения в същия контур.

$$
\sum_{k=1}^n{U_{k}} = \sum_{k=1}^n{E_k}
$$

![Втори закон на Кирхоф](/notes/assets/kirhoff-second-law.png#invert_W)

$$
V_{AB} + V_{BC} + V_{CD} + V_{DA} = 0
$$
